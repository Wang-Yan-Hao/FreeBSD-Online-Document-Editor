---
title: "A FreeBSD/ia64 projekt"
sidenav: developers
--- 

= A FreeBSD/ia64 projekt

A FreeBSD/ia64 porttal kapcsolatos hibajelentések keresése:

== További teendõk

Ennek az oldalnak az a célja, hogy kiindulópont legyen azok számára, akik valamit tenni szeretnének a projekt érdekében. Ez itt felsoroltak nem szükségszerûen fontossági sorrendben szerepelnek, noha ez a sorrend irányadó lehet. Minden bizonnyal vannak olyan feladatok, amelyek nem szerepelnek a listában. Erre egy tipikus példa az ia64 porttal kapcsolatos honlapok karbantartása... sajnos.

=== Tier 1 platformmá válás

Két Tier 2 kiadás után immár itt az ideje, hogy az ia64 Tier 1 platformmá váljon. Ehhez a következõkre lesz még szükség:

* A telepítõrendszer továbbfejlesztése, hogy számításba vegye, hogy létezhet GPT is EFI partícióval, beleértve más operációs rendszereket is. Szintén egy remek lehetõség lenne, ha a FreeBSD-t hozzá tudnánk adni az EFI rendszerindítõ menüjéhez.
* A GNU debugger portolása. Ez az alkalmazás nehezen pótolható és szükséges minden Tier 1 platformon.
* Az X szerver (ports/x11/XFree86-4-Server) portolása. Nem feltétlen szükséges a Tier 1 státuszhoz, de ha valaki ia64 rendszert szeretne használni asztali számítógépeken, enélkül nem sokra megy.

=== Portok és csomagok

Nagyon fontos feladat a FreeBSD ia64 portjának sikeressé tételében, hogy a felhasználó az ls(1)-en kívül azért valami mást is tudjon használni. A hatalmas méretû Portgyûjtemény elsõsorban az ia32 platformot célozza meg, így talán nem annyira meglepõ, hogy rengeteg port nem fordul le, vagy egyáltalán nem is fut ia64 platformon. http://pointyhat.FreeBSD.org/errorlogs/ia64-6-latest/[Itt] láthatjuk azon legújabb portok listáját, amelyek valamilyen oknál fogva nem fordulnak ia64-en. Ha egy portnak olyan függõsége van, amelyik nem fordul le, akkor azt meg sem kíséreljük lefordítani, így tehát az nem szerepel a listában. Nagyon sokat tudnánk azzal segíteni, ha megjavítanánk azokat a portokat, amelyektõl sok másik port függ. (Nézzük meg a táblázat "Aff." oszlopát.)

=== A forráskód csiszolása

Vannak olyan funkciók (különösen az assembly rutinok), amelyek azért készültek, hogy pótoljanak bizonyos hiányzó funkciókat, de a sebességet és megbízhetóságot nem vették figyelembe. Ezeknek a funkcióknak az átnézése és cseréje egy remek feladat, amely párhuzamosan és önállóan végezhetõ, emellett nem feltétlenül igényel nagy tudást és tapasztalatot.

=== A mag fejlesztése

A nem mûködõ, vagy nem létezõ funkciók mellett akad néhány olyan alapvetõ dolog is, amelyeket újra kellene írni, és ezek akár a többi platformot is érinthetik. Többek közt az alábbiak:

* Az egy- és többprocesszoros stabilitás fejlesztése a PMAP modul átalakításával. Az alacsonyszintû VM leképezések fejlesztést igényelnek, mind a pontosság, mind pedig a teljesítmény tekintetében.
* Az alapvetõ eszközmeghajtók, mint például a sio(4) vagy syscons(4), nem mûködnek olyan ia64 rendszereken, amelyek nem támogatják a régebbi eszközöket. Ez egy komoly probléma, amely minden platformot érint, és ehhez néhány egyéb alrendszer (nagyobb) részének újraírása is szükséges lehet. Ez mindenképpen egy olyan munka, amely nagyfokú támogatást és koordinációt igényel.
* Az elszórt (fizikai) memóriaterületek hatékonyabb kezelése az egész névtéret átölelõ VM táblák helyett kisebb területek átfedésével. Emiatt jelenleg rá vagyunk kényszerítve, hogy figyelmen kívül hagyjunk bizonyos memóriarészeket.
