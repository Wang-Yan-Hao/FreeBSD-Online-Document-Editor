---
title: "Info su FreeBSD"
sidenav: about
---

include::shared/it/urls.adoc[]

= Info su FreeBSD

== Cos'è FreeBSD?

FreeBSD è un sistema operativo avanzato per architetture compatibili x86 (inclusi Pentium(R) e Athlon(TM)), amd64 (inclusi Opteron(TM), Athlon(TM)64, e EM64T), ARM, IA-64, PowerPC, PC-98 e UltraSPARC(R). È derivato da BSD, la versione di UNIX(R) sviluppata all'Università della California, Berkeley. È sviluppato e mantenuto da link:{contributors}#staff-committers[un grande gruppo di individui]. link:../platforms/[Piattaforme] aggiuntive sono in varie fasi di sviluppo.

== Funzionalità avanzate

FreeBSD offre link:https://www.FreeBSD.org/features/[funzionalità] di networking avanzato, prestazioni, sicurezza e compatibilità che ad oggi mancano ancora in altri sistemi operativi, anche in alcuni di quelli commerciali.

== Soluzioni Internet potenti

FreeBSD è ideale per un server link:https://www.FreeBSD.org/internet/[Internet o Intranet]. Fornisce servizi di rete robusti sotto i carichi più pesanti e usa la memoria in maniera efficiente per mantenere buoni tempi di risposta per migliaia di processi utente simultanei.

== Piattaforma embedded avanzata

FreeBSD porta le funzionalità di un sistema operativo di rete avanzato su appliance e piattaforme embedded, dagli appliance di alta gamma basati su Intel alle piattaforme hardware ARM, PowerPC, e prossimamente MIPS. A partire dagli appliance di posta e web, fino ad arrivare ai router, time server, e punti di accesso wireless, i produttori di tutto il mondo fanno affidamento sugli ambienti intergrati di build e cross-build e sulle funzionalità avanzate di FreeBSD come fondamenta per i loro prodotti embedded. E la licenza open source Berkeley permette loro di decidere quante delle modifiche locali vogliono contribuire indietro.

== Esegue un numero enorme di applicazioni

Con oltre 20.000 librerie ed link:https://www.FreeBSD.org/applications/[applicazioni], FreeBSD supporta applicazioni per desktop, server, appliance ed ambienti embedded.

== Facile da installare

FreeBSD può essere installato da una varietà di supporti, inclusi CD-ROM, DVD, o _direttamente_ via rete tramite FTP anonimo o NFS. Tutto quello di cui hai bisogno sono link:{handbook}#install[queste istruzioni].

== FreeBSD è _libero_

[.right]
image:../../gifs/dae_up3.gif[Il Demone BSD,width=72,height=81]

Sebbene tu possa aspettarti che un sistema operativo con queste caratteristiche venga venduto ad un prezzo molto alto, FreeBSD è disponibile link:../copyright/[gratuitamente] e viene fornito con il codice sorgente completo. Se vuoi comprarlo o scaricare una copia da provare, qui link:{handbook}#mirrors[sono disponibili maggiori informazioni].

== Contribuire a FreeBSD

È facile contribuire a FreeBSD. Tutto quello che devi fare è trovare una parte di FreeBSD che pensi possa essere migliorata, fare le modifiche (in modo attento e pulito) e reinviarle al Progetto, tramite send-pr o a un committer, se ne conosci uno. Può essere qualsiasi cosa, dalla documentazione alla grafica al codice sorgente. Guarda l'articolo link:{contributing}[Contributing to FreeBSD] per maggiori informazioni.

Anche se non sei un programmatore, ci sono altri modi per contribuire a FreeBSD. La http://www.FreeBSDFoundation.org[FreeBSD Foundation] è un'organizzazione no-profit, per cui i contributi diretti sono completamente deducibili dalle tasse. Contatta board@FreeBSDFoundation.org per maggiori informazioni o scrivi a: The FreeBSD Foundation, P.O. Box 20247, Boulder, CO 80303, USA.
