---
title: Over FreeBSD
sidenav: about
---

include::shared/nl/urls.adoc[]

= Over FreeBSD

== Wat is FreeBSD?

FreeBSD is een geavanceerd besturingssysteem voor x86-compatibele (inclusief Pentium(R) en Athlon(TM)), amd64-, x86-64-, en x64-compatibele (inclusief Opteron(TM), Athlon(TM)64, en EM64T), ARM, IA-64, PowerPC, PC-98 en UltraSPARC(R) architecturen. Het is afgeleid van BSD, de versie van UNIX(R) ontwikkeld op de University of California, Berkeley. Het wordt ontwikkeld en onderhouden door link:{contributors}#staff-committers[een groot team van individuen]. Aanvullende link:https://www.FreeBSD.org/platforms/[platformen] verkeren in verschillende stadia van ontwikkeling.

== De nieuwste mogelijkheden

FreeBSD biedt vandaag geavanceerde link:../features[mogelijkheden] voor netwerken, prestatie, veiligheid en compatibiliteit die nog steeds ontbreken in andere besturingssystemen, zelfs in de beste commerciële.

== Krachtige Internetoplossingen

FreeBSD kan dienen als een ideale link:../internet[Internet of Intranet] server. Het biedt robuuste netwerkdiensten onder de zwaarste belastingen en maakt efficiënt gebruik van het geheugen om goede reactietijden te geven voor duizenden gelijktijdige gebruikersprocessen.

== Geavanceerd embedded platform

FreeBSD biedt geavanceerde mogelijkheden netwerkbesturingssystemen en embedded platforms, van duurdere op Intel gebaseerde toepassingen tot Arm, PowerPC en sinds kort MIPS hardware-architecturen. Van mail- en webtoepassingen tot routers, tijdservers en draadloze toegangspunten, wereldwijd vertrouwen verkopers op de geïntegreerde bouw- en kruisbouwomgevingen en geavanceerde mogelijkheden van FreeBSD als de basis van hun embedded producten. En met de open-source licentie van Berkeley bepalen zij hoeveel van de plaatselijke veranderingen ze teruggeven.

== Draai een groot aantal applicaties

Met meer dan 24.000 geporteerde bibliotheken en link:../applications[toepassingen] ondersteunt FreeBSD toepassingen voor bureaublad-, applicatie-, en embedded omgevingen.

== Gemakkelijk te installeren

FreeBSD kan vanaf een verscheidenheid van media geïnstalleerd worden inclusief CD-ROM, DVD of direct over het netwerk door middel van FTP of NFS. Alles wat u nodig heeft zijn link:{handbook}install[deze aanwijzingen].

== FreeBSD is _gratis_

[.right]
link:https://www.FreeBSD.org/copyright/daemon/[image:../../gifs/dae_up3.gif[The BSD Daemon,width=72,height=81]]


Hoewel u zou verwachten dat een besturingssysteem met deze eigenschappen voor een hoge prijs verkocht wordt, is FreeBSD link:https://www.FreeBSD.org/copyright/[kostenloos] beschikbaar en wordt het met de volledige broncode geleverd. Indien u een kopie wilt kopen of downloaden om het uit te proberen, link:{handbook}mirrors[is meer informatie beschikbaar].

== Bijdragen aan FreeBSD

Het is eenvoudig om aan FreeBSD bij te dragen. Alles wat u moet doen is een deel van FreeBSD vinden waarvan u denkt dat het verbeterd kan worden en deze veranderingen (zorgvuldig en netjes) maken en dat terugsturen naar het Project door middel van send-pr of een committer, indien u er een kent. Dit kan variëren van documentatie tot kunst tot broncode. Zie het artikel link:{contributing}[Bijdragen aan FreeBSD] voor meer informatie.

Zelfs als u geen programmeur bent, zijn er andere manieren om aan FreeBSD bij te dragen. De http://www.FreeBSDFoundation.org[FreeBSD Foundation] is een non-profit organisatie waarvoor directe bijdragen volledig belastingaftrekbaar zijn. Neem voor verdere informatie alstublieft contact op met board@FreeBSDFoundation.org of schrijf naar: The FreeBSD Foundation, P.O. Box 20247, Boulder, CO 80303, USA.
